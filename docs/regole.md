# Regole
## Premesse
Lo scopo del server è quello di creare un ambiente positivo in cui i giocatori possano divertirsi e condividere momenti insieme, per cui le regole in elenco non si devono considerare come "strette", ma piuttosto delle linee guida flessibili per la community. 
Trattandosi di un server ad accesso ristretto non ci aspettiamo troppi attegiamenti problematici, tuttavia in caso di abusi delle regole, lo staff valuterà caso per caso la punizione.

I moderatori stessi si impegnano al rispetto del regolamento, come è naturale che sia. Nell'applicazione, vi sarà sempre una dose di discrezionalità, poichè si andrà a valutare il contesto ed eventuali pregresse violazioni, pertanto, qualsiasi dubbio o problematica, non esitate a contattarli.
## Requisiti di accesso
L'accesso è server è ristretto alla community di Sabaku No Maiku, dunque è necessario essere patreon o sub su twitch ed iscriversi alla whitelist tramite [https://whitelist.sbekucraft.it](https://whitelist.sbekucraft.it) per accedere.
## Termini di utilizzo
Giocando sul server, partecipando attivamente alle discussioni sui canali ufficiali ed interagendo con la community, il giocatore accetta automaticamente le regole imposte dallo staff.
Lo staff si riserva il diritto di punire chi non segue le regole silenziando, kickando o bannando dal server.
## Regole generali
1. Sono vietati tutti i comportamenti riconducibili a discriminazioni di qualunque tipo, con particolare menzione alla discriminazione di razza, genere, sessualità, religione e tutte le forme di persecuzione, molestia o atteggiamenti tossici nei confronti della community ed altri giocatori.
2. Nel rispetto degli altri giocatori, è vietato usare bestemmie e slurring in chat globale.
3. È vietata la promozione o distribuzione di materiale o ideologie estremiste o nocive.
4. È vietato l'uso di xray, client modificati e bot ai fini di ottenere risorse preziose che diano un vantaggio competitivo rispetto agli altri giocatori.
5. È vietata la realizzazione di strutture che danneggiano le performance del server quali lag machine o abuso di vulnerabilità note nei plugin del server.
6. Comportamenti che vietano i termini di servizio e le regole generali di Minecraft possono portare a ban immediati.
7. Non costituirà scusante, in caso di violazione, la mancata conoscenza del regolamento. Inoltre, sarà a discrzione dei moderatori intervenire in caso di elusione dello stesso.
8. Se avete dubbi su un determinato atteggiamento, contattate lo staff e/o usate il buon senso e il rispetto reciproco.
## Regole di moderazione
1. Lo staff del server si impegna per non abusare dei propri poteri e delle proprie relazioni per garantire vantaggi sleali a sé stessi o altri giocatori. 
2. Al giocatore è richiesto di collaborare al buon mantenimento del server, segnalando i comportamenti nocivi con opportune prove.